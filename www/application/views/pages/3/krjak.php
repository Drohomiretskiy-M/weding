<center><h1>Кряк Василина Романівна</h1></center>
<p><img src="../../public/images/doctors/krjak.png" width="600" height="250" ></img></p>
<p>У 2004 році я з відзнакою закінчила Буковинську державну медичну академію. Активно брала участь у науковому гуртку з патологічної анатомії і як результат - отримала грамоти І-ІІ ступенів за участь у конкурсах молодих вчених, а в подальшому рекомендацію ректорату академії на наукову роботу. Паралельно із науковим розвитком, я була активним учасником танцювальної групи «Народного ансамблю пісні і танцю «Трембіта». Саме в медичній академії на базі кафедри акушерства та гінекології почалось моє становлення, як лікаря акушера-гінеколога.</p>
<p>Любов до медицини була привита мені з молоком матері, адже я виросла у сім’ї  практикуючих лікарів  акушер-гінекологів. З 2004 по 2006 рік навчаючись у інтернатурі НМАПО імені П.Л. Шупика, працювала у Київському обласному центрі охорони здоров'я матері і дитини, гінекологічному відділені Київського міського онкологічного центру, а також у відділенні репродуктивного здоров'я поліклініки №2 Шевченківського району м. Києва, де і пропрацювала останні 8 років, набуваючи все більшого досвіду у галузі малоінвазивних ендоскопічних технологій у гінекології, лікуванні безпліддя та веденні вагітних, а також як лікар ультразвукової діагностики з акушерства та гінекології. З 2006 року беру активну участь у проведенні курсів по лапаро-та гістероскопії в гінекології як на базі кафедри акушерства, гінекології та перинатології НМАПО імені П.Л. Шупика, так і з 2013 року у навчальному тренінг-центрі «Ендофорс».</p>
<p>З 2006 року є членом російської асоціації гінекологів-ендоскопістів, Европейського товариства з контрацепції.</p>
<p>Беру активну участь у конгресах, з’їздах, конференціях, симпозіумах та семінарах з новітніх технологій діагностики та лікування у акушерстві та гінекології як в Україні, Росії, так і в Європі. Постійно вдосконалююсь та розвиваюсь на різних тематичних курсах, зокрема з таких тематик: ендоскопія в гінекології, ультразвукова діагностика в акушерстві та гінекології, кольпоскопія, діагностика та лікування захворювань шийки матки, ендокринологія в гінекології та ін.</p>
<p>У 2011 році захистила кандидатську дисертацію на тему «Диференційований підхід до профілактики незапланованої вагітності у жінок з рубцем на матці». Постійно розвиваючись  та вдосконалюючись - у 2011 році отримала спеціалізацію з ультразвукової діагностики. В 2012 році пройшла стажування з ендоскопічної хірургії в гінекології в університетській клініці CICE (Клермон-Ферран, Франція). </p>
<p>Є автором близько 15 наукових робіт як у вітчизняній, так і зарубіжній літературі. З 2012 року є викладачем кафедри акушерства, гінекології та перинатології НМАПО імені П.Л. Шупика, а з 2013 лектором у тренінговому центрі «Ендофорс». </p>
<p>Сферою моїх професійних інтересів є оперативна гінекологія з використанням малоінвазивних технологій, діагностика та лікування безпліддя, планування та ведення вагітності, діагностика та лікування патології шийки матки, ультразвукова діагностика в акушерстві та гінекології, а також ендокринна гінекологія.</p>
<p>Вважаю, що головним у досягненні будь якої мети є постійне вдосконалення і розвиток. Цікавлюсь музикою, театром, займаюсь великим тенісом. Моє життєве кредо: Щоб бути щасливим, необхідно постійно прагнути до цього щастя и розуміти його, воно залежить не від обставин, а від тебе (Л.М. Толстой).</p>