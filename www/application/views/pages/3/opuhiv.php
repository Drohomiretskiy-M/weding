<center><h1>Опухів Світлана Романівна</h1></center>
<p><img src="../../public/images/doctors/opuhiv.png" width="600" height="250" ></img></p>
<p>Я закінчила Київський медичний університет ім. О.О. Богомольця в 1993 році. Одразу після навчання почала працювати дільничним педіатром, де пропрацювала протягом семи років.</p>
<p>У 2002 році була сертифікована за спеціальністю пульмонологія. Маю широкий досвід ведення хворих з соматичною, алергологічною, пульмонологічною патологією, ведення дітей з моменту народження, проведення профілактичних щеплень, профілактики захворювань. <!--more--></p>
<p>З 1999 року і до сьогодні успішно поєдную практичну роботу з науковою діяльністю. Так, я протягом 13 років викладаю педіатрію для студентів Національного медичного університету. Я слідкую за тим, щоб постійно брати участь в конференціях та симпозіумах, з тих тематик які цікавлять мене найбільше. Маю ряд наукових статей з питань лікування ацетонемічного синдрому, пульмонологічної патології, дефіцитних станів у дітей. Наразі працюю над кандидатською дисертацією.</p>
<p>Серед сфери моїх професійних інтересів ведення хворих з алергологічною патологією, з рецидивуючими ацетонемічними станами. Найбільше професійне задоволення для мене - коли хвора дитина одужує.</p>
<p>Моє професійне кредо: лікувати треба тоді, коли не можна не лікувати. Це правило відображене у моїй повсякденній роботі з дітьми: дотримуюсь розумного мінімалізму у призначенні медикаментозного лікування.</p>