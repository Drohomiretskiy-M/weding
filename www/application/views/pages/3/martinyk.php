<center><h1>Мартинюк Діана Михайлівна</h1></center>
<p><img src="../../public/images/doctors/martinyk.png" width="600" height="250" ></img></p>
<p>Я почала освоювати медицину в медичному училищі м. Ніжина, потім переїхала до столиці та отримала вищу медичну освіту в Національному медичному університеті імені О.О. Богомольця. Під час навчання була членом наукового гуртка з хірургії, навіть написала студентську наукову роботу за темою: «Лікування механічних жовтяниць методом накладання біліодигестивних  анастомозів». Закінчила інтернатуру за спеціальністю акушерство та гінекологія на базі київської обласної лікарні.</p>
<p>Я маю досвід роботи, як в приватних, так і державних медичних закладах. Почала працювати на посаді акушер-гінеколога в обласному пологовому будинку м. Києва. Згодом мала досвід роботи в кількох приватних медичних закладах столиці, де була провідним фахівцем. Працювала в  пологовому будинку №5  на посаді лікаря акушера-гінеколога.</p>
<p>На сьогоднішній день я маю сертифікат з ультразвукової діагностики, приймаю активну участь у засіданнях лікарських «Перинатальних п’ятниць» де обговорюються питання сучасних підходів до перинатології, міжнародних стандартів та новітніх розробок в галузі акушерства та гінекології. Протягом двох років була редактором рубрики «Жіноча консультація»  у професійному виданні для лікарів «З турботою про жінку», піднімала питання діагностики та лікування незапальних патологій шийки матки, малоінвазивної хірургії, поліпрагмазії. Пройшла традиційні для лікаря навчальні етапи: курси з кольпоскопії, ендокринології, окремо УЗД в гінекології. Протягом п’яти років співпрацювала з міжнародною організацією по проведенню сесій з гінекологічної ендокринології для професійних косметологів.</p>
<p>Сферою моїх професійних інтересів є питання своєчасної та повноцінної діагностики та лікування передпухлинних або, так званих, фонових процесів на шийці матки, всі тонкі, майже мереживні питання гінекологічної ендокринології, включаючи питання жіночого ендокринного безпліддя, корекції ваги, проблемної шкіри. Приділяю багато уваги подовженню молодості жінки у період менопаузи.  Останні два роки успішно працювала в галузі ендоскопічних втручань (гістероскопії, лапароскопії) і сподіваюсь розвиватися в цьому напрямку і надалі.  Маю великий досвід спостереження за вагітними, та мала честь приймати пологи.</p>
<p>Дуже цікавлюся літературою, театром, музикою. Моє життєве кредо: хвала сміливим, які наважуються кохати, знаючи, що всьому цьому прийде кінець. Хвала навіженим, які живуть нібито вони безсмертні – смерть іноді відступає перед ними. (Є. Шварц «Звичайне диво»)</p>