<h1><center>МЕДИЧНИЙ ОГЛЯД</center></h1>
<p><img src="../../public/images/medosmotr.jpg" width="600" height="250" ></img></p>
<p>Медичний огляд – огляд, який проводять медичні працівники лікувально-профілактичних закладів у визначених законом випадках з метою встановлення придатності деяких категорій працівників до роботи і запобігання професійним захворюванням.</p> 
<p>Відповідно до п. 3.5. Наказу Державної інспекції з контролю якості лікарських засобів Міністерства охорони здоров'я України від 21.09.2010 № 340 «Про затвердження Ліцензійних умов провадження господарської діяльності з виробництва лікарських засобів, оптової, роздрібної торгівлі лікарськими засобами» працівники аптек (їх структурних підрозділів), аптечних баз (складів), підприємств-виробників лікарських засобів при прийманні на роботу проходять медичне обстеження, а надалі – періодичний медичний огляд згідно з законодавством. Така сама вимога передбачена і п. 4.3. Наказу МОЗ від 15.05.2006 № 275 «Про затвердження Інструкції із санітарно-протиепідемічного режиму аптечних закладів» працівники аптечних закладів, влаштовуючись на роботу, проходять медичне обстеження, а надалі періодичний медичний огляд. Результати обстеження заносяться в особову медичну книжку, що дає право на допуск до роботи. На виконання статті 21 Закону України «Про захист населення від інфекційних хвороб» Постановою Кабінету Міністрів України від 23.05.2001 № 559 затверджено Перелік професій, виробництв та організацій, працівники яких підлягають обов’язковим профілактичним медичним оглядам та Порядок проведення обов’язкових профілактичних медичних оглядів та видачі особистих медичних книжок. Відповідно до Переліку професій (Постанова № 559) працівники аптек та їх структурних підрозділів підлягають обов’язковим профілактичним медичним оглядам. Наказом МОЗ України від 23.07.2002 № 280 «Щодо організації проведення обов’язкових профілактичних медичних оглядів працівників окремих професій, виробництв і організацій, діяльність яких пов’язана з обслуговуванням населення і може призвести до поширення інфекційних хвороб» затверджений перелік необхідних обстежень лікарів-спеціалістів, видів клінічних, лабораторних та інших досліджень, в якому працівників аптечних закладів немає. </p>