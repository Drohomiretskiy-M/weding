<center><h1>Кардіологія</h1></center>
                    <p>Захворювання серцево-судинної системи на теперішній час є найбільш поширеними та небезпечними патологіями, особливо серед дорослого населення. Перше місце по розповсюдженості займає артеріальна гіпертензія (~ 40 %), яку поряд з ішемічною хворобою серця вважають головною причиною розвитку серцевої недостатності. Смертність внаслідок серцево-судинної патології в Україні становить більше 60 %.</p>
<p>В такій складній ситуації робота лікаря-кардіолога спрямована, в першу чергу, на виявлення факторів ризику та подолання чинників розвитку захворювань серцево-судинної системи. Першочергове значення також надається своєчасній діагностиці патологічних змін серця на основі об'єктивних критеріїв.</p>
<p>Саме такий підхід відповідає кращим світовим стандартам, дозволяє провести індивідуальний аналіз факторів ризику, обґрунтувати профілактичні і лікувальні рекомендації.</p>
<p>Сучасне діагностичне обладнання кабінету дає можливість лікарю-кардіологу проводити необхідний комплекс досліджень безпосередньо протягом консультативного прийому, що також є зручним для пацієнта.</p>
<p>У кабінеті кардіолога використовується версія цифрової діагностичної системи XARIO модель SSA-660A (TOSHIBA CORPORATION). Це прибор експертного класу, який поєднує в собі повний комплект ультразвукових режимів (В-режим, М-режим, імпульсно-хвильовий доплер, постійно-хвильовий доплер, кольоровий доплер), необхідний для проведення якісної діагностики структурно-функціональних змін серця. Крім того, кабінет оснащений комп’ютерним електрокардіографом BTL (USA).</p>
<p>У разі потреби пацієнту пропонується дообстеження за допомогою навантажувальних тестів, добового моніторування ЕКГ та артеріального тиску. Для цього використовується програмний комплекс GENERAL Elektrik з високоточною обробкою результатів, в т.ч. аналізом запізнючих потенціалів. Остаточна верифікація клінічного діагнозу може бути проведена на підставі даних ангіографії та/або комп′ютерної томографії, магніто-резонансної томографії.</p>
<p>Використання такого комплексу високих діагностичних технологій забезпечує можливість виявляти патологічні зміни серцевої діяльності на будь-яких стадіях захворювання, в тому числі – на початкових етапах розвитку. Також це дозволяє проводити моніторинг ефективності як медикаментозного, так і хірургічного лікування серцево-судинних захворювань, стежити за періодом реабілітації кардіологічних хворих.</p>
<p>Компетентна порада досвідченого фахівця щодо усунення факторів ризику у щоденному напруженому ритмі життя може допомогти пацієнту на довгий час зберігати працездатність і здоров’я.</p>

<strong><p>Лікарі:</p></strong>
<p><a href="<?php echo URL::site('/doctors/dolot'); ?>">Долот Назар Васильович</a></p>
              